______________________________________________________________________________________________________________________________
Come giocare - Regole generali del gioco
----------------------------------------
In ogni mano di blackjack, i giocatori seduti al tavolo iniziano piazzando una puntata nelle rispettive posizioni di gioco, 
chiamate caselle, o 'box'. Una volta piazzate tutte le scommesse, vengono distribuite ai giocatori due carte scoperte, 
collocate davanti alle rispettive caselle, mentre il banco riceve due carte di cui una scoperta e una coperta.

L'obiettivo in ogni mano di Blackjack è battere il banco. Per farlo, devi avere una mano con un punteggio più alto di quello 
della mano del banco, senza superare però il valore complessivo di 21. In alternativa, puoi vincere con un punteggio più 
basso di 22 quando il valore della mano del banco supera 21. Raggiungere un valore totale della mano maggiore o uguale a 22 
viene comunemente definito 'sballare'. In questo caso perderai automaticamente il denaro che hai puntato.

Quando compare il relativo messaggio, potrai richiedere carte per aggiungerle alla tua mano (o mani) e aumentarne il valore. 
Quando avrai finito di chiedere carta, il banco completerà la sua mano.

La mano più forte del blackjack è, naturalmente, il blackjack. La combinazione è composta da un asso e 
da qualsiasi carta di valore pari a dieci: ogni jack, donna, re o dieci. Il blackjack deve risultare dalle tue prime due 
carte per essere valido e non può essere battuto. Può tuttavia finire in parità, se anche la mano del banco è un blackjack.

Nel blackjack, dieci, jack, donna e re hanno tutti un valore pari a dieci. Gli assi possono avere due valori differenti, 
pari a uno o undici (puoi scegliere). Per esempio, quando combini un asso e un quattro, la tua mano può valere 5 o 15. 

Vincere mani di blackjack paga 1:2. Quindi, se punti 20 fiches e vinci la mano, otterrai 40 fiches totali, cioè il doppio. 
Se invece fai blackjack verrai pagato 2:3, quindi se punti 20 fiches vincerai 50 fiches.

Quando la tua mano pareggia con quella del banco ti verrà restituita la tua scommessa, ma non riceverai denaro aggiuntivo. 
Se perdi una mano, la relativa puntata andrà al banco.

Verrai pagato subito dopo che il banco ha completato la sua mano.
______________________________________________________________________________________________________________________________
Opzioni di gioco
----------------
In ogni mano di blackjack ti verranno offerte diverse opzioni. Ecco le opzioni che tipicamente sono disponibili nel blackjack:

Carta
Puoi richiedere carte aggiuntive per migliorare la tua mano (o mani). Le carte potranno essere chieste una alla volta finché 
il valore totale della mano non sarà maggiore o uguale a 21, puoi ovviamente anche fermarti prima.

Stare
Quando il valore totale della tua mano è minore o uguale a 21, puoi scegliere di stare e non rischiare che la tua mano 
(o mani) sballi ovvero superi il valore totale di 21.

Split
In sostanza, lo split trasforma una mano in due, dandoti più possibilità di vincere. Ogni volta che dividi una mano con uno 
split, devi piazzare una scommessa aggiuntiva, di valore equivalente alla tua scommessa iniziale, sulla seconda mano appena 
formata. Lo split può avvenire quando ti vengono distribuite due carte iniziali di valore equivalente (re-dieci, sei-sei e 
così via) Scegliendo lo split entrambe le mani verranno giocate separatamente e vinceranno, perderanno o pareggeranno 
indipendentemente l'una dall'altra.

Raddoppio
Puoi piazzare una scommessa aggiuntiva, pari alla puntata iniziale, in cambio di una carta in più per la tua mano (o mani), 
dopodiché 'starai' automaticamente.
______________________________________________________________________________________________________________________________